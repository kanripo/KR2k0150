# -*- mode: mandoku-view; -*-
#+TITLE: 坤輿圖說
#+DATE: 2015-08-24 22:47:35.429905
#+PROPERTY: ID KR2k0150
#+PROPERTY: BASEEDITION WYG    
#+PROPERTY: JUAN 提要
<pb:KR2k0150_WYG_000-1a>¶
欽定四庫全書　　　　　史部十一¶
　坤輿圖説　　　　　　　地理類十(外紀之屬/)¶
　　提要¶
　　　　(臣/)等謹案坤輿圖説二巻¶
　　　國朝南懷仁撰懷仁西洋人康熙中官欽天監¶
　　　　監正是書上卷自坤輿至人物分十五條皆¶
　　　　言地之所生下卷載海外諸國道里山川民¶
　　　　風物産分為五大州而終之以西洋七竒圖¶
<pb:KR2k0150_WYG_000-1b>¶
　　　　説大致與艾儒略職方外紀互相出入而亦¶
　　　　時有詳略異同案東方朔神異經曰東南大¶
　　　　荒之中有樸父焉夫婦並髙千里腹圍(案此/下當)¶
　　　　(有腹圍之里數原/本脫佚今姑仍之)自輔天初立時使其夫婦¶
　　　　𨗳開百川嬾不用意謫之並立東南不飲不¶
　　　　食不畏寒暑須黄河清當復使其夫婦𨗳䕶¶
　　　　百川云云此書所載自銅人跨海而立巨舶¶
　　　　往來出其胯下者似影附此語而作又考神¶
<pb:KR2k0150_WYG_000-2a>¶
　　　　異經曰北方層冰萬里厚百丈有磎䑕在冰¶
　　　　下土中焉形如䑕肉重千斤可以作脯食之¶
　　　　已熱云云此書記此物全與相合又周宻癸¶
　　　　辛雜識曰西域有沙海正據要津其水熱如¶
　　　　湯不可向近此天之所以限華夏也終古未¶
　　　　甞通中國忽一夕有巨獸浮水窒其骨長數¶
　　　　十里横扵兩涘如津梁然骨中有髓竅可容¶
　　　　並馬扵是西域之地始通中國其國謀往來¶
<pb:KR2k0150_WYG_000-2b>¶
　　　　者每以膏油塗其骨懼其枯朽折則無復可¶
　　　　通故耳云云此書記此事亦全與相合疑其¶
　　　　東來以後得見中國古書因依仿而變幻其¶
　　　　説不必皆有實跡然核以諸書所記賈舶之¶
　　　　所傳聞亦有厯厯不誣者葢雖有所粉飾而¶
　　　　不盡虚搆存廣異聞亦無不可也乾隆四十¶
　　　　六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2k0150_WYG_000-3a>¶
　　　　　　　　　總　校　官　(臣/)陸　費　墀¶
